# Special-project

หัวข้อโครงงานพิเศษ ระบบแชทบอทตอบคำถามและจองคิวอัตโนมัติสำหรับคลินิกผิวหนังและความงาม ผ่าน LINE OA และ Google Calendar
ชื่อผู้เขียน	นางสาว นิธิรัตน์ มณีผ่อง
ชื่อผู้เขียน	นาย อัครวิทย์ พิเชษฐวณิชย์โชค
ชื่อปริญญา	วิทยาศาสตรบัณฑิต สาขาวิชาวิทยาการคอมพิวเตอร์
สาขาวิชา/คณะ/มหาวิทยาลัย	สาขาวิชาวิทยาการคอมพิวเตอร์
คณะวิทยาศาสตร์และเทคโนโลยี
มหาวิทยาลัยธรรมศาสตร์
อาจารย์ที่ปรึกษาโครงงานพิเศษ	ผศ. ดร. ธนาธร ทะนานทอง
ปีการศึกษา	2565

บทคัดย่อ
การพัฒนาแชทบอทด้วยบริการของ Dialogflow และการเชื่อมต่อกับ API เพื่อเพิ่มประสิทธิภาพ      การใช้งาน โดยใช้บริการที่ใช้งานอยู่เดิมของคลินิกต้นแบบ นั่นคือ Line และ  Google Calendar เป็นเงื่อนไขตั้งต้น โดยการพัฒนาสำหรับการใช้งานในธุรกิจขนาดเล็ก จำเป็นต้องคำนึงถึงการประหยัดค่าใช้จ่าย จึงเลือกใช้การเก็บข้อมูลใน Google Sheets และใช้บริการส่วนการเชื่อมต่อส่วนใหญ่เป็นของ Google เพื่อให้สามารถเชื่อมต่อเข้าหากันได้โดยง่ายและสะดวกยิ่งขึ้น รวมถึงการเพิ่มประสิทธิภาพการใช้งานของเจ้าหน้าที่ ด้วยการสร้างระบบ Web Application ขึ้นมาช่วยจัดการข้อมูล ซึ่งเลือกใช้ Google App Scripts ซึ่งเป็นบริการของ Google เช่นเดียวกัน โดยได้ทำการตั้งเป้าหมายการทำงานหลัก คือ การเพิ่มประสิทธิภาพ Line Official Account ของคลินิกที่มีอยู่เดิมให้สามารถให้ข้อมูลจากข้อมูลที่เก็บอยู่บนฐานข้อมูล และสามารถจองคิวการใช้บริการ และเจ้าหน้าที่จะสามารถจัดการข้อมูลผ่าน Web Application ได้ ยังมีการเพิ่มเติมในส่วนการแจ้งเตือนการนัดหมายที่จะส่งไปยัง Line ของผู้ใช้บริการที่มีการจองคิวนัดหมายเข้ามา ล่วงหน้าก่อนการใช้งาน 1 วันอีกด้วย
คำสำคัญ: แชทบอท, Dialogflow, API, Line, Google Calendar, Google Sheets, Google App Scripts, Line Official Account
